1. Декларирайте и инициализирайте целочислената променлива my_age с подходяща стойност и изведете на един ред на конзолата нейната стойност, адреса ѝ и размера ѝ, разделени с ":)".

Да се напише програма, която:
2. Въвежда две положителни цели числа (a, b) и извежда на различни редове на конзолата:
а) тяхната сума;
б) абсолютната стойност на тяхната разлика;
в) остатъка при деление на първото с второто число;
г) цялата част на частното на двете числа;
д) частното на а със b;
е) частното на a със b, закръглено надолу;
ж) частното на a със b, закръглено нагоре;
з) а, повдигнато на степен корен квадратен от b;
щ) логаритъм от числото, получено в е), при основа 2. Изведеното число да бъде с точност до петия знак след десетичната запетая.

3. Въвежда радиуса на окръжност и извежда дължината ѝ и лицето на кръга, който описва.

4. Въвежда две десетични променливи (a,b) и разменя стойностите им:
а) чрез помощна променлива;
б) чрез аритметични операции.

5. Въвежда едно положително четирицифрено число и извежда цифрите му в обратен ред, разделени със символа "-".

Note. За задачи 6-9 :) използвайте само логическите оператори && и || (без if, for и броячи).
6. Въвежда две цели числа (a,b) и извежда дали:
а) поне едно от двете е нечетно;
б) точка с координати (a,b) лежи във вътрешността на кръг с радиус 5 и център (0,1).

7*. Въвежда едно трицифрено число x и извежда дали цифрата 7 се съдържа четен брой пъти в х.

8. Въвежда едно число x, за което се знае, че е просто и че е по-малко или равно на 23. Програмата да извежда число, чиято стойност показва кое по ред просто число е x.

9. Въвежда символ и извежда дали символът е буква.

10. Въвежда символ от клавиатурата и отпечатва ASCII кода му.

11. /Преобразуване на типове променливи/: Декларирайте и инициализирайте променлива double_variable със стойност 3,5. Декларирайте втора променлива integer_variable и я инициализирайте с integer_variable. За всяка от променливите изведете на различен ред стойността и размера ѝ, разделени с "->". 

12. Въвежда за стойности на символните променливи c1, c2, c3 произволни цифри и намира цялото число, съставено от тези цифри в последователност c1, c2, c3. Пример: ако са въведени с1 = '2', с2 = '0', с3 = '5', програмата да извежда числото 205.

13*. Въвежда от клавиатурата цели числа x, k (k>=1) и извежда k-тата цифра на х. Броенето да е отдясно наляво. Ако х има по-малко от k цифри, програмата да извежда 0.
